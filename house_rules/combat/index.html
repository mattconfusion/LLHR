<!DOCTYPE html>
<html xmlns="http://www.w3.org/1999/xhtml" xml:lang="it" lang="it">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.30" />

  
  <meta name="viewport" content="width=device-width, initial-scale=1.0, maximum-scale=1">

  <title>Regole di Combattimento &middot; llhr</title>

  
  <link rel="stylesheet" href="https://github.com/mattconfusioncss/print.css" media="print">
  <link rel="stylesheet" href="https://github.com/mattconfusioncss/poole.css">
  <link rel="stylesheet" href="https://github.com/mattconfusioncss/syntax.css">
  <link rel="stylesheet" href="https://github.com/mattconfusioncss/hyde.css">
  <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">

  

  <link rel="stylesheet" href="https://github.com/mattconfusion/css/style.css">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="llhr" />
</head>

  <body class=" ">
  <div class="sidebar">
  <div class="container sidebar-sticky">
    <div class="sidebar-about">
      <a href="https://github.com/mattconfusion"><h1>llhr</h1></a>
      <p class="lead">
       Labyrinth Lord House Rules 
      </p>
    </div>

    <ul class="sidebar-nav">
      <li><a href="https://github.com/mattconfusion">Home</a> </li>
      <li><a href="/mattconfusion/house_rules/chars/"> Regole dei Personaggi </a></li><li><a href="/mattconfusion/house_rules/combat/"> Regole di Combattimento </a></li>
    </ul>

    <p>© Matt Confusion</p>
  </div>
</div>

    <div class="content container">
    <div class="post">
  <h1>Regole di Combattimento</h1>
  <hr>
  <h2 id="ordine-di-iniziativa">Ordine di iniziativa</h2>

<p>Ciascun personaggio tira <strong>1d6</strong> per l&rsquo;iniziativa e applica il suo <strong>mod. DES</strong>. In caso di parità, vince il personaggio con bonus più alto; in caso di parità con un mostro o un PNG è generalmente quest&rsquo;ultimo ad avere la meglio. L&rsquo;iniziativa viene lanciata solo all&rsquo;inizio ed è valida per tutto il combattimento.</p>

<h2 id="movimenti-e-azioni">Movimenti e azioni</h2>

<p>In ordine di iniziativa, ciascun partecipante effettua una azione di <strong>movimento</strong> e una azione di <strong>attacco</strong>. L&rsquo;ordine è invertibile.</p>

<p>E&rsquo; possibile sostituire l&rsquo;azione di attacco con una seconda azione di movimento. Il cambio di un&rsquo;arma è considerato azione di movimento. Altre azioni, come bere una pozione, sono considerate azioni di movimento doppie, quindi occupano l&rsquo;intero round del personaggio.</p>

<p></p>

<h2 id="narrazione">Narrazione</h2>

<p>Il giocatore è incoraggiato a <strong>narrare</strong> le azioni del personaggio spiegandole nei <strong>minimi particolari</strong>. Il Signore dei Labirinti concede o meno l&rsquo;azione e applica <strong>bonus</strong> e <strong>malus</strong> a seconda della situazione. Le meccaniche di gioco utilizzate prendono da LL e in parte da LLEA, seguendo le linee guida sotto riportate e il buon senso.</p>

<p>Allo stesso modo i colpi inferti ai personaggi vengono narrati dal Signore dei Labirinti e le eventuali conseguenze determinate allo stesso modo.</p>

<h2 id="azioni-composte">Azioni composte</h2>

<p>Qualora i giocatori volessero compiere azioni di movimento durante il proprio turno di combattimento che comportano <strong>acrobazie</strong> (salti, scatti) o uso della <strong>forza</strong> (spinte, spallate) che precedono l&rsquo;azione di attacco devono superare una <strong>prova di abilità</strong> prima del tiro per colpire.</p>

<p>Solitamente la prova viene effettuata su <strong>DES</strong> o su <strong>FOR</strong>, ma rimane a discrezione del Signore dei Labirinti (una finta può essere effettuata usando <strong>INT</strong> o <strong>SAG</strong>); se la prova dovesse fallire, l&rsquo;attacco fallisce automaticamente. Nel caso dovesse essere superata, il personaggio potrebbe avere dei bonus al tiro per colpire o semplicemente avere la possibilità di effettuare un colpo altresì impossibile.</p>

<p>Nel caso l&rsquo;azione di movimento dovesse succedere quella di attacco il fallimento non comporta il fallimento dell&rsquo;attacco stesso.</p>

<h2 id="combattimento-a-fazioni">Combattimento a fazioni</h2>

<p>In determinate situazioni su richiesta dei giocatori e a discrezione del Signore dei Labirinti è possibile che un combattimento venga svolto secondo il metodo a fazioni (pag. 52 di LL), con le seguenti fasi:</p>

<ol>
<li>Dichiarazione delle azioni di ambo le parti</li>
<li>Determinazione dell&rsquo;<strong>iniziativa</strong>, tirando 1d6 per fazione (senza modificatori)</li>
<li>La fazione che ha vinto l&rsquo;iniziativa effettua i suoi <strong>movimenti</strong>.</li>
<li>Combattimento a <strong>distanza</strong></li>
<li>Lancio di <strong>incantesimi</strong> (compreso scacciare non-morti)</li>
<li>Combattimento in <strong>mischia</strong></li>
<li>La fazione che ha perso l&rsquo;iniziativa ricomincia dal punto 4</li>
<li>Terminate le azioni, l&rsquo;iniziativa viene rilanciata per un nuovo round.</li>
</ol>

<h2 id="posizione-di-difesa">Posizione di difesa</h2>

<p>Come riportato a pag. 143 di LLEA un personaggio che non ha ancora effettuato il suo turno di combattimento può rinunciare ad attaccare per mettersi in una posizione di <strong>difesa</strong> e <strong>parare</strong> un attacco avversario. Il suo <strong>bonus FOR</strong> viene sottratto al tiro per colpire dell&rsquo;avversario. Il personaggio in parata si muove alla metà della propria velocità di combattimento normale.</p>

<h2 id="fiancheggiamento-e-attacchi-alle-spalle">Fiancheggiamento e attacchi alle spalle</h2>

<p>Si definisce fiancheggiato un personaggio che è a diretto contatto con un avversario su almeno 2 lati dei 4 punti cardinali (non nelle diagonali).</p>

<p>Gli attacchi effettuati su personaggi fiancheggiati da avversari su 2 o più lati ottengono un bonus al tiro per colpire. Sfuggire a una situazione di accerchiamento è possibile ma equivale a un tentativo di ritirata in fuga (LL pag. 52), esponendosi di fatto a <strong>un solo</strong> attacco di &ldquo;opportunità&rdquo;:</p>

<blockquote>
<p>Il personaggio che fugge non può attaccare, e l&rsquo;avversario lo può attaccare subito con un +2 per colpire (anche se ha perso l&rsquo;iniziativa).</p>
</blockquote>

<table>
<thead>
<tr>
<th>Fiancheggiamento</th>
<th>Bonus all&rsquo;attacco</th>
</tr>
</thead>

<tbody>
<tr>
<td>2 lati opposti</td>
<td>+1</td>
</tr>

<tr>
<td>2 lati opposti + 1 fianco</td>
<td>+2</td>
</tr>

<tr>
<td>4 lati opposti</td>
<td>+3</td>
</tr>
</tbody>
</table>

<p>Per semplicità non viene considerata nella maggior parte dei casi la direzione in cui un personaggio è voltato: colpire alle spalle è comunque possibile nei casi della già citata <strong>ritirata in fuga</strong>, o in quello di abilità particolari come <strong>attacco furtivo</strong> (ladri, assassini). Ogni attacco effettuato alle spalle di un personaggio ignora il suo scudo nel calcolo della sua CA.</p>

<h2 id="movimento-diagonale">Movimento diagonale</h2>

<p>E&rsquo; possibile effettuare un movimento diagonale passando fra due quadretti occupati da personaggi amici; nel caso invece uno dei due quadretti sia occupato da un avversario il movimento può costituire un pericolo comparabile a quello di una situazione di fiancheggiamento o di una ritirata in fuga.</p>

<h2 id="penalità-all-attacco">Penalità all&rsquo;attacco</h2>

<p>Alcune situazioni impongono ai personaggi <strong>malus</strong> ai loro tiri. Generalmente si parla di penalità (o vantaggi) <strong>tra 2 e 4</strong> rispetto al tiro effettuato. L&rsquo;applicazione e il valore di queste variazioni sono a discrezione del Signore dei Labirinti; nella tabella seguente alcuni esempi.</p>

<table>
<thead>
<tr>
<th>Situazione</th>
<th>Penalità</th>
</tr>
</thead>

<tbody>
<tr>
<td>Campo di tiro ostacolato da 1 personaggio</td>
<td>-2</td>
</tr>

<tr>
<td>Campo di tiro ostacolato da 2 o + personaggi</td>
<td>-4</td>
</tr>

<tr>
<td>Raggio d&rsquo;azione ristretto da ostacoli</td>
<td>-2</td>
</tr>

<tr>
<td>Visione parzialmente offuscata</td>
<td>-2</td>
</tr>

<tr>
<td>Colpo alla cieca</td>
<td>-4</td>
</tr>
</tbody>
</table>

<h2 id="colpi-critici-e-fallimenti-epici">Colpi critici e fallimenti epici</h2>

<p>Il personaggio che in combattimento totalizza 20 al tiro per colpire effettua un <strong>colpo critico</strong> infliggendo al suo avversario il massimo dei danni possibili in base all&rsquo;arma usata.</p>

<p>Totalizzare 1 equivale invece a un <strong>fallimento epico</strong>. Gli effetti collaterali sono a discrezione del Signore dei Labirinti, in base alla situazione.</p>

<p>Se a fallire è un&rsquo;azione in <strong>mischia</strong> il personaggio potrebbe autoinfliggersi fino a 1d4 danni (inciampando, per esempio), oppure perdere o danneggiare la propria arma, o ancora colpire per sbaglio un compagno nello stesso raggio di azione, infliggendo danni calcolati secondo il metodo standard.</p>

<p>Se a fallire è invece un&rsquo;azione di attacco <strong>a distanza</strong> il personaggio potrebbe - nei casi più fortunati - non riuscire affatto nell&rsquo;uso dell&rsquo;arma (una balestra inceppata, per esempio) oppure - nei casi peggiori - sbagliare completamente la mira del suo attacco. In questo caso la traiettoria dell&rsquo;attacco verrà decisa tirando 1d8 e vedendo la direzione indicata (o assegnando a ciascun valore un punto cardinale); nel caso il proiettile colpisca effettivamente qualcosa o qualcuno si effettuerà un lancio per i danni come per un normale attacco.</p>

<h2 id="esperienza-in-combattimento">Esperienza in combattimento</h2>

<p>Ai personaggi coinvolti in un combattimento vengono assegnati punti esperienza in base agli avversari uccisi. Questi punti vengono divisi in parti uguali fra tutti i partecipanti.</p>

<p>In aggiunta, al personaggio che con il solo dado vince il tiro di iniziativa vengono assegnati <strong>10 PX</strong>; in caso di parità viene considerato il bonus.</p>

<p>Chi si distingue per una azione particolarmente spettacolare o efficace conquista <strong>20 PX</strong>; chi invece effettua un critico conquista <strong>30 PX</strong>.</p>

<h2 id="distruzione-dello-scudo">Distruzione dello scudo</h2>

<p>Un personaggio che subisce un attacco ed ha in uso uno scudo può decidere di <strong>sacrificarlo</strong> per evitare completamente i danni.</p>

<h2 id="scacciare-i-non-morti">Scacciare i non morti</h2>

<p>Un <strong>chierico</strong> o un <strong>paladino</strong> possono tentare di scacciare i non morti durante un combattimento limitandosi ad <strong>una sola volta</strong> per tipo di non morto per incontro. Scacciare i non morti costituisce un&rsquo;<strong>azione completa</strong> (attacco e movimento).</p>

<p>I non morti cercheranno di allontanarsi dal chierico/paladino facendosi strada con ogni mezzo possibile e scatenando la propria furia sul resto dei presenti.</p>

<h2 id="armi-perfezionate">Armi perfezionate</h2>

<p>Alcune armi, costruite secondo particolari criteri, hanno dei bonus da applicare al solo tiro per <strong>colpire</strong>: queste armi sono definite &ldquo;<strong>perfezionate</strong>&rdquo;.</p>

<p>Le armi magiche da mischia o da lancio applicano il bonus al tiro per colpire e al tiro per i danni, mentre le armi magiche a distanza applicano il bonus al solo tiro per colpire; i proiettili magici applicano invece il bonus al solo tiro per i danni.</p>

<h2 id="armi-sacre">Armi sacre</h2>

<p>Nei casi in cui l&rsquo;ambientazione non preveda la presenza di oggetti religiosi come l&rsquo;acqua santa è concesso ai <strong>cheirici</strong> e ai <strong>paladini</strong> di eleggere una delle proprie armi ad <strong>arma sacra</strong>. Nel caso questa venga persa o distrutta saranno necessarie fino a <strong>1d8 ore</strong> di rituale per rendere sacra una nuova arma.</p>
</div>
    </div>

    
  </body>
</html>